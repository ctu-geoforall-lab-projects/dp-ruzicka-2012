\chapter*{Závěr}
Byl vytvořen nástroj Workflow Builder pro QGIS Processing Framework. Je to nástroj, který nabízí uživateli grafickou cestou spojovat již existující moduly a vytvářet tímto způsobem moduly nové. Workflow Builder pracuje s moduly dostupných skrz rozhraní QGIS Processing Framework. Vývoj tohoto rozhraní se ale bohužel zastavil s uvolněním jiného frameworku SEXTANTE.

Verze {\index{SEXTANTE}SEXTANTE} pro Quantum GIS se objevila na konci psaní této práce. Daný framework má v podobné cíle a v současné době se zdá být on tou lepší cestou pro QGIS, i když ne všechny moduly jsou momentálně plně funkční. 

Během práce na Workflow Builderu pro QGIS Processing Framework jsem se více seznámil s knihovnou Qt, architekturou MVC a jejím Graphics View Frameworkem. Někde jsem četl, že s architekturou MVC se dá seznámit za pár minut, ale naučit se ji správně využívat může trvat měsíce, i roky. Musím přiznat, že v mém případě to platí stoprocentně. Tudíž pakliže by projekt QGIS Processing Framework pokračoval, pokusil bych se stávající kód přepsat do podoby, která by splňovala všechny zásady a pravidla architektury MVC, tak jak nám umožňuje Qt.
